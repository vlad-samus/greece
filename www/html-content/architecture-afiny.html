
<a name=""></a>
<div class="image left"><img src="/img/1024px-Akropolis_by_Leo_von_Klenze.jpg" width="460" height="400" alt="photo"></div>
<h2>Афіни</h2>
<p>
	Старода́вні Афі́ни (грец. Αρχαία Αθήνα) — місто-держава в Аттиці, яке з 5 століття до н. е. відігравало поряд
	зі Спартою провідну роль в історії Стародавньої Греції. В Стародавніх Афінах сформувалася демократія, набули
	класичних форм філософія та мистецтво театру. Археологічне вивчення Афін почалося в 30-х роках 19 століття, проте
	розкопки набули систематичного характеру тільки з утворенням в Афінах у 70-80-і роки французької, німецької та
	англійської археологічних шкіл. Збережені донині літературні джерела та археологічний матеріал допомагають відтворити
	історію афінського поліса. Основним літературним джерелом з історії Афін періоду формування держави
	— «Афінська політія» Аристотеля (4 століття до н. е.).
</p>

<a name=""></a>
<h2>Становлення афінської держави</h2>
<p>
	За афінською традицією, поліс виник в результаті, так званого, сінойкізма — об'єднання відособлених родових громад Аттики навколо
	Афінського акрополя (де ще в мікенську епоху існувало укріплене поселення і «палац» у 16 — 13 століттях до н. е.). 
	Проведення сінойкізму давньогрецький переказ приписує напівміфічному царю Тесею, синові Егея (за традицією, близько
	13 століття до н. е., в дійсності ж процес сінойкізма протікав впродовж кількох століть з початку 1-го тисячоліття до
	н. е.). Тесеєві приписується введення найдавнішого ладу афінської громади, поділ її населення на евпатридів, геоморів
	і деміургів. Поступово в руках родової аристократії (тобто евпатридів) зосереджувалися великі земельні наділи, в залежність
	від неї потрапляла велика частина вільного населення (дрібних земельних власників); росла боргова кабала. 
	Неспроможні боржники відповідали перед кредиторами не тільки своїм майном, але й особистою свободою і свободою членів своєї родини.
	Боргова кабала служила одним із джерел рабства, яке набувало вже значного розвитку. Поряд з рабами і вільними в Афінах існував
	проміжний шар — так звані, метеки — особисто вільні, але позбавлені політичних і деяких економічних прав. Зберігався й старий
	поділ демосу на філи, фратрії та роди. Управлялися Афіни дев'ятьма архонтами, які щорічно обирались з-поміж аристократів, 
	ареопагом — радою старійшин, яка поповнювалася архонтами, що вже відбули термін повноважень.
</p>

<a name=""></a>
<h2>Пелопоннеська війна. Під владою Македонії</h2>
<p>
	План Афін в добу найвищого розквіту — близько 430 до н. е., напередодні Пелопоннеської війни Докладніше:
	Пелопоннеська війна, Афінський морський союз та Стародавня Македонія Проте «золотий вік» тривав порівняно недовго.
	Благополуччя афінських громадян базувалося не лише на експлуатації рабів, а й на експлуатації населення союзних міст,
	що породжували постійні конфлікти всередині Афін. Конфлікти ці зростали у зв'язку з нестримним прагненням Афін
	до розширення сфери свого політичного та економічного панування, що призвело до сутичок з іншими угрупованнями грецьких полісів,
	в яких перевагу мали олігархічні порядки — Пелопоннеським союзом, очолюваним Спартою. У кінцевому підсумку протиріччя між цими 
	угрупованнями призвели до згубної для всієї Греції Пелопоннеської війни (431—404 до н. е.) — найбілшої війни в історії
	Стародавньої Греції. Зазнавши в ній поразки, Афіни вже назавжди втратили своє провідне становище в Греції. 
	У першій половині 4 століття до н. е. Афінам часом вдавалося покращувати своє становище і навіть досягати успіхів.
	Так, в ході Коринфської війни 395 — 387 до н. е. Афінам, значною мірою на перські субсидії,
	вдалося відродити свій флот і відновити укріплення навколо міста (зриті за умовами капітуляції 404 до н. е.).
	У 378—377 роках до н. е. відродився, щоправда у звуженому вигляді, Афінський морський союз, який проіснував недовго.
	Після поразки в битві при Херонії в 338 до н. е. в складі антимакедонської коаліції, очолюваної афінським політичним 
	діячем Демосфеном, Афіни, як і решта грецьких полісів, повинні були підкоритися гегемонії Македонії.
</p>

<a name=""></a>
<h2>Афінська гегемонія</h2>
<p>
	На другу половину 5 століття до н. е. припадає період найбільшого культурного розквіту Афін — так зване, золоте століття Перикла.
	В Афінах жили і творили видатні вчені, художники і поети, зокрема історик Геродот, філософ Анаксагор, 
	скульптор <a href="/personality.html#fidii">Фідій</a> , поети Есхіл, Софокл, Евріпід, комедіограф Аристофан.
	Політичному і судового красномовству афінян наслідували оратори всіх грецьких міст. Мова афінських письменників 
	— аттичний діалект — отримав повсюдне поширення, став літературною мовою всіх еллінів. В Афінах велося величезне 
	будівництво: за системою Гіпподама Пірей перебудований і з'єднаний, так званими, довгими мурами з міськими укріпленнями
	в єдине ціле оборонне укріплення, було завершено будівництво основних споруд, що склали ансамбль Афінського акрополя
	— шедевра світової архітектури. Храм Парфенон (побудований в 447—438 до н. е. архітекторами <a href="/personality.html#iktin">Іктіном</a>
	і <a href="/personality.html#pasha">Каллікратом</a>), 
	статуї роботи Фідія та інші твори афінського образотворчого мистецтва 5 століття служили зразками для багатьох поколінь
	художників наступних століть.
</p>
